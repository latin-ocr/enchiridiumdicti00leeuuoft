I.

DE Merao.

ἓ l. Carmina constant e certis ordinibus syllabarum, quarum non-
nullae, paribus intervallis disiunctae, maiore vocis contentione profe-
runtur. Ictum habere hae dicuntur; inter quas singulae binaeve syllabae
solent intercedere fusca magis voce pronuntiatae.

Quae ictu percutiuntur syllabae, in arsi positae esse dici solent,
quae ictu carent, in thesi. Nempe pristinam vim voces arsis et thesis
amiserunt. Nam Graeci metrici in pedes vel in passus sive dipodius
dirimebant carmina, cantum saltationi cognatum esse sic indicantes;
pedes autem quoniam modo solo imponuntur, modo tolluntur, singulos
pedes metricos in thesin et arsin Sive τὸν κάτω χρόνον et τὸν ἅνω divi·
debant. Ictu igitur insignitas syllabas, quae canentis pedem solum
ferientem comitantur, in thesi esse dicebant, in arsi autem syllabas
quae proferuntur dum pes tollitur humo. Romani vero metrici ad
vocem modo altius sublatam modo demissiorem nomina arsin et thesin
perperam referendo rem perturbarunt. Sed quoniam verba valent- usu,
satius videtur eos sequi quam ad veram nominum significationem redire.

Similitudo syllabarum versus vicinos claudentium, quae in poesi
hodierna ita regnat ut iusta carmina sine homoeoteleutis fieri posse vix
videantur, a prisca arte fuit aliena, et si qua in veterum operibus
deprehenduntur exempla, non studio poetarum debentur a, sed caecae
forti ipsiusve linguae indoli, coniecturis autern copia sonorum vicinorum

 

 

a Aliter est statuendum de paronomasia. Quod aurium lenocinium veteres non spreve-
runt: qnid enim? Quapropter in versu ρ 221: πολλῆισι φλιῆισι παραστὰσ (pauperat dipovolectio
altera θλίψεται reicienda. videtur, quoniam sic perit annominatio. Cavendum tamen hic quoque
ne specie decepti longius abripiamur. An consulto — ut hoc exemplo utamur — quater
repetitum videtur π initiale in versu Γ 50: πατρί τε σῶι μέγα πῆμα πόληΐ τε παντί τε δήμωιῗ
Immo casui tribuenda sunt talia!

