36 PRAEFATIO.

esset innocentissimum et sapientiae gravissimae plenum, id efficientes
ut e lepido poematio fierent insulsa de rebus naturalibus commenta.
Sic Hebraeorum Canticum Canticorum quod dicitur non carmen pasto-
ricium —- idque suavissimum! —- sed vaticinium mysticum aliquando
multis est visum.

Saeculo ante Chr. V10 hanc Homeri interpretandi rationem iniit
Theayenes Rheginusa3 postea eandem viam tenuerunt Anaxagoras Cla-
zomenius clarus philosophus et huius discipulus Metrodorus Lampsa-
cenusb, praesertim autem in deliciis habuerunt Chrysippusc ceterique
philosophi Stoici, omnium maxime Grates Mallota, saepius ideo vitu-
peratus ab Aristarcho aequali, qui ab eiusmodi ineptiis fuit alienissimus
Qualia autem illud studium pepererit commenta docent Heracliti cuiusdam,
qui I0 post Christum saeculo vixisse sumitur, liber de Alleyoriis Home·
Ticis et Porphyrii opusculum περὶ τοῦ ἐν Ὀδυσσείαι τῶν Νυμφῶν ἄντρου
1110 post Chr. saeculo compositum. Antiquiora quaedam exempla praebet
Socrates perhibens τὴν Κίρκην ὗσ ποιεῖν . . . δειπνίζουσαν, τὸν δὲ Ὀδυσσέα. ..
ἐγκρατῆ ὄντα . . . διὰ ταῦτα οὐδὲ γενέσθαι ὗν d, et: τὴν χρυσῆν σεῖραν Homero
οὐδὲν ἄλλο ἢ τὸν ἥλιον significassee; at per iocum haec dicta, illa vero serio.

In Hesiodi carminibus interpretandis veteres similia sunt moliti,
cuius studii multa documenta supersunt in Procli Neoplatonici ad Hesio-
dum scholiis. Postea ita nugati sunt Iohannes Tzetza et Eustathius,
et ne nostro quidem aevo haec studia prorsus deferbuerunt; nam paucis
abhinc annis fuit qui Achillem interpretaretur τὸν ἀχειλέα sive amnem
exundantem et veluti labiis carentem, Hectorem fluvium intra ripas se
continentem, Priamum rivulum Simoentem per aestatem torridam tarde
prorepentem καὶ πρίουτα τὸν ἅμμον, - in aquas et lutum Iliadem sic
solvens f. His mysteriis praeludens olim comicus quidam Πηλέα nomen
κεραμέωσ esse iocose dixitff. Cuiusmodi commentorum primaria haec
fuit causa, quod in Odyssea echo quaedam mythorum vetustissimorum
ad res naturales spectantium percipitur. Ipse tamen poeta epicus primi-
tivum illorum mythorum sensum aut sciens neglexit aut -— quod vero
similius — non agnovitlt.

Philosophorum autem sectae certatim dederunt operam ut sibi
vindicarent Homerum illum, cuius carmina ex hominum memoria evelli
non posse optime intellegebant. Heracliteum Socrates Platonicus per
iocum dixit propter Iliadis versum quendam, ubi Oceanus vocatur θεῶν
γένεσισὶ. Peripateticus ab aliis est habitus propter hos versus:

 

 

a Schol. Υ 67. Ι) Diog. Laert. 11 11. Sed de Anaxagora id falso perhibitum esee
censet Zeller Phil. d. Gr. 14 913. c Cic. de Nat. Deor. Ι ξ 41. d Xen. Mem.
1 3 ἕ 7. e Plat. Theaet. 153 c, Θ 69 Eur. Or. 982. f Forchhammer Erklarung
der Ilias 1884. 57 Philetaer. fr. 4. Ιι Pag. 9. i Ξ 201, Plat. Theaet. 152 e.
Quapropter aliquando operae pretium visum est ad Σ 107 observasse, non verum Hera-
cliteum fuisse Homerum, illum enim versum ab Heracliti doctrina abhorrere.

