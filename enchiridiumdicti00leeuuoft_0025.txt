PRAEFATIO.

Ι,

De dictione epica qui disputaturus est, eum decet de origine carmi-
num epicorum et de veterum poetarum arte quid sentiat prius dicere
quam ipsum opus aggrediatur. Sed molis ingentis hanc materiem totam
sibi sumere tractandam, id est mare ebibere velle. Nam maris in‘star
sunt prisca illa carmina; maris aeterni, cuius fluctus rhythmo nunquam
sopito ad littora. nostra. provolvuntur; — maris immensi, quod· simpli-
citate sua. animos ad admirationem proripit: idem mentes percellens
infinita copia rerum observatu dignarum, quibus pervestigandis unius
hominis vita ne tota quidem sufficiat; vitae fons uberrimus, cuius imum
fundum nullus dum mortalium est perscrutatus. Maris est instar, quod
carum est pueris in littoris arenis inter conchas variegatas lusitantibus,
carum philosophis de rerum causis ipsiusque vitae origine meditantibus,
carum poetis, sive leni iis susurru fabellas in aures inspirat, sive ira
fremens ciet furorem carminum grandisonorum feracem. Ἔστιν θάλασσα·
τίσ δέ νιν κατασβέσειῑ

Itaque, ne nimia moliendo risum moveamus, — nam ὁ μὴ carram
ὃιδάξασ ἐν ἴσωι καὶ εἰ μὴ ἐνεθυμήθη α, - vel extra fines huic praefationi
concessos latius expatiari cogamur, pauca e multis selegantur oportet
et succincte tractentur. Strictim tangenda erunt quae, si quis pertractare
velit, spissa sibi poscant volumina; eminus multa erunt indicanda, inter
quae demorari dulce et utile foret; multa erunt praetereunda, cum
tempus et locus in via consistere non sinant, cognitu dignissima, —
si modo possint cognosci. Nam in caliginosa regione versatur quisquis
conatur harum rerum aliquid explorare.

Epica. Graecorum carmina aetatem tulerunt Ilias et Odyssea; sed
et alia multa olim extitisse cum fert ratio, tum testimonia docent

a Thucyd. 11 60 ς 5.
Van Leeuwen. Euchiridium. 1

