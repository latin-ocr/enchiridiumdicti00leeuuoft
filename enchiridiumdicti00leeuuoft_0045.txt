PRAEFATIO. 2 1

Odyssea tunc sunt divisae, et singulis litteris hi libri designari exinde
sunt coepti. Eadem aetate opus Herodoti in novem, Thucydidis in octo
libros est diremtum, item Xenophontis aliorumque scriptorum priscorum
opera longiora in volumina complura sunt distributa.

Editionum emendatiorum, quae cura grammaticorum Alexandri-
norum in lucem prodierunt, ea fere fuit species, quae est exemplaris
cuiusdam ΙΙΟ post Chr. saeculo scriptia. Qui liber cura singulari elabo-
ratus textum signis prosodiacis ornatum exhibet; signa critica sunt
appicta; singulae paginae sunt versuum viginti duorum. Qui numerus
videtur e vetustissimis exemplaribus esse ductus, in singulis igitur
paginis haec quoque tot habuisse versus quot litterarum signa in
Graecia primitus sunt usurpata b.

Multi autem olim libri in paginas versuum vigenorum binorum
sunt divisi, et passim etiamnunc hic numerus invenitur. Antiquissimum
rei exemplum praebet papyrus IIIi ante Chr. n. saeculi, in quo Platonis
Phaedo nitide est exaratusc. Simili ratione scripta sunt folium Λόγια
Ἰησοῦ exhibensd‚ folium e Menandri Agricola evulsume‚ codex palim-
psestus Plutarchi de Garrulitates. Manilii archetypum nunc deperditum
in singulis paginis habuit versus XXII. Aristophanis comici versus
viginti duo in codicibus hodiernis loco alieno legunturo et Iliadis itemque
Aeneidis versus totidem pro spuriis olim immerito sunt habitih: in
libris vetustis paginam et hi implebant et illi.

Alia quoque volumina prisca in singulis paginis versus XXII vel
bis XXII habuisse demonstrari potesti. Praeterea Iliadis hic comme·
morandus est codex Syriacus rescriptuS, cuius singula folia habent
versus sexaginta sex sive ter XXII, et Odysseae codex S in singulis
paginis binos ordines versuum viginti duorum exhibens; quae autem
maioris aliquanto momenti est res, librarius is, cui debemus Odysseae
codicem aut omniurn optimum aut unum ex optimis Palatinum (P),
et librarii qui scripserunt Iliadis codices Florentinum D et Genaven-
sem 44, secuti sunt exemplaria quorum singulae paginae tenebant versus
vigenos binos,

Alexandrini vero editores si pro arbitrio constituissent versuum
in singulis paginis exarandorum numerum, viyenos quinos potius iis

 

 

a Proleg. Hom. XLVI, 3. b Viginti duo litterarum signa a Phoenicibus primitus
in Graeciam sunt perlata: ΑΒΓΔΕΓΖΗΘΙΚΛΜΝΞΟΠΜῼΡΣΤ, quibus siguis etiam numeralia
I—XXII indicabantun idem autem fuit numerus litterarum Atticarum: ΛΒΛΔΕΖΗΘΙ
ΚΕΜΝΟΠῼΡΣΤΥΦΧ. - Vetusta Hebraeorum carmina en,quorum versuum litterae initiales
ordine alphabetico se excipiunt, recordari nune iuvat. ο Mahaffy on the Flinders
Petris papyri 1891. d Ed. Grensen-Hunt 1896. e Post inventorem Nicole iterum
edidit Eunt 1898. fCobet Brieven 226. q Ar. Lys. 1273—1294. Ιι P404—425
et Verg. Aen. ΙΙ 567—588. i Nonnulla quae huc pertinent composui in commentatione
de Αἰ. Sophocl. 140 sqq„ 194 sqq„ partim minus recte tunc disputans.

