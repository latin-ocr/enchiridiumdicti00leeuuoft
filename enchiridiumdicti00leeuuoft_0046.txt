22 PRAEFATIO.

tribuissent, ut postea saepe est factum, ex. gr. in Iliadis codicibus
Ambrosiano et Veneto A huiusque codicis archetypo nunc deperditoa‚
vel in archetypo codicis Platonis Clarkianib‚ ita ut centum versus
haberet duplex quodvis folium 0. Litterarum autem ipsorum aetate
usurpatarum seriem si voluissent sequi, viyenos quaternos in singulis
paginis versus exarandos curassent, quemadmodum in libros viginti
quatuor utrumque opus diremerunt.

Ad epicorum carminum exemplum directae sunt editiones aliorum
carminum vetustorum nec non operum oratione soluta compositorum
haec enim in στίχουσ sive versus syllabarum XVI, versum heroicum
mensura aequantes, sunt divisa d, quo melius singulorum operum ambitus
computari et pretium ex aequo constitui possete. Postea et Romanorum
librariorum modulus fuit hexameter, „versus Vergilianus” ab iis vocatus.

IV.

Ilias et Odyssea quomodo sint propagatae postquam breviter exponere
conati sumus, superest dicere quomodo usi iis sint veteres.

Quae prisci vates cecinerunt dum vetustatis aerugine obducuntur,
non ficta sed ex vero relata magis magisque sunt visa, eruditionis
gravissimae et vere divinae plena, non ad delectandos et commovendos
homines excogitata ingenio veloci, sed ad docendos composita, non earn
potissimum ob causam digna quae mente tenaci servarentur, quod pulcra
essent et iucundissima, sed quod res a proavis gestae in illis carminibus
fideliter narratae essent.

Quale mentium temperamentum in Attica inde a Solonis ad mini·
mum aetate obtinuisse testantur publica cantorum certamina festo
Panathenaeorum Homeri carmina declamantiumf. Pueri autem inde a
tenerrimis annis iis discendis operam dabanw, et Alcibiades fertur
summa cum indignatione puer invectus esse in ludi magistrum, nullius
partis Iliadis vel Odysseae exemplar sibi esse confessum ἢ. Adolescentes

 

 

a Mnemos. 1904, 447—450. h Schanz Herm. 1881, 309—315. c Congruit
mos centesimum quemque versum signo numerali notandi, ex. gr. in Musei Brit. papyris
114, 127, 128, 136. d Ritschl die Alexandrinischen Bibliotheken 1838, Graux Rev. de
Phil. 1878, 97—143‚ Schanz 1. l., Birt das antike Buchwesen 1882 passim, Diels Herm.
1882, 377—384, Mommsen Herm. 1886, 146, Schoene Rh. Mun. 1897, 135. e Inde a
IV0 ad minimum ante Chr. saeculo haec computandi ratio obtinuit: Isocr. Panathen.
§ 136, Theopompus in Phot. Bibl. 176. f Pag. 13 d. y ἐξ ἂρχῆσ καθ’ Ὅμηρον ἐπεὶ
μεμαθήκασι πάντεσ Xenophanes rhapsodus cecinit saeculo VI0, Herodian. n. ὁιχρ. 366 Lehre.
Quapropter Homeri laudatores dicere solebant ὠσ τὴν Ἐλλάδα πεπαίδευκεν οὗτοσ ὁ ποιητήσ,
Plat. Rep. 606 e. Ιι Plut. Alcib. 194 d. Homerum mortuum multa milia hominum nutri-
visse, in eo describendo, declamando, interpretando occupatOS, Hiero fertur dixisse ad
Xenophanem poetae obtrectantem, Plut. Mor. 175 c. Quod etiam Ptolemaeo Philadelpho
Zoilum carpenti tribuitur dicterium, Vitruv. VII praes„ et probabilius eane tribuitur. De
Zoilo infra pag. 35.

