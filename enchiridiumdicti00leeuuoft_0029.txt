PRAEFATlo. 5

parum liqueta3 id tamen apparet, placita pleraque, fortasse omnia, quae
de Homeri urbe natali olim sunt prolata, e certis quibusdam ipsorum
carminum epicorum locis originem cepisse b. Athenis autem cum litterae
Graecae tam laete effloruerunt ut ibi natae esse viderentur, ipse quoque
poeseos pater inde oriundus est visus, et postea sic statuit Aristarchus ⁰.

Sed sensim et pedetentim in virorum doctorum mentes se insinuavit
suspicio, odysseam non eiusdem atque Iliadem poetae esse opus. Sic
Xeno et Hellanicus grammatici statuerunt secundo ante Christum n.
saeculo, χωρίζοντεσ ideo in scholis dicti. Mox vero repulsa haec coniec-
turad per multa saecula veluti sepulta iacuit, ita ut ἀναμφίλεκτα Homeri
opera vocari denuo potuerint Ilias et Odyssea e. Decimo vero septimo
saeculo cursum, quem vetusti illi χωρίζοντεσ inierant, repetivit Fredericus
Hedelin abbas d'Aubignacf, et multo longius quam illi processit;
sequenti autem saeculo duo viri docti eam viam tenuerunt, quorum
prior, Giambattista Vico Neapoiitanuso, ad multorum notitiam non nisi
tarde et sero pervenit, alterius vero, Frederici Augusti Wolf, opushpluri-
morum statim manibus est tritum et multorum plausum tulit. Quo
libro Wolf demonstratum ibat neque Iliadem neque Odysseam totam ab
uno homine esse compositam, Aubignaci et Vici vestigia presse secutus
eorumque potissimum argumentis ususi.

Post Wolfium quinam viri docti in hac quaestione fuerint versati, —-
et infinitus fere est eorum numerus! — id enarrare non est nostrum.
Multi autem opinionem Wolfii sunt aversati, plures identidem aversantur
et aversabuntur, corruerunt autem argumenta quibus et ipse Wolfius et
qui cum illo faciebant inniti posse sibi videbanturj.

Multum tamen abest ut frustra tot philologi sagaces, strenui, eruditi
in hoc campo per saeculum integrum et quod excurrit se exercuerint;

a) Salaminium dixit Callicles quidam (Vit. VI). b Welcker Ep. chl. 141 sqq„
sengebuseh Hom. Diss. 11. c Aristarcho oblocuti sunt multi, adstipulari Cob *attenge-
busch, alii. Argumenta, quibus Aristarchus opinionem hanc fertur stabilivisse, admodum
sunt debilia; sed meliora ei in promptu fuisse et a viro sagacissimo esse prolata veri
videtur simile. Ipsa certe opinio haud spernenda. d Ab Aristarcho? Traditum id
accepimus, sed contrarium suspicatus est Adolphus Roemer. eSic Suidas. fCon-
jectures academiques ou dissertation sur l'Iliade. Quod opus anno 1664 Academiae Pari-
sinae oblatum cum diu in scriniis latuisset, anno 1715 demum -— quadraginta videlicet
annis post scriptoris mortem et omisso huius nomine! - typis est expressum et evul-
gatum. 9 Principj di Scienza nuova, 1725, ed. altera 1730. lz Prolegomena ad
Homerum, 1795. i Quo magis displicent quae de Aubignaci libro scribit: „somnia esse
et deliramenta, et aliquoties perlectum librum ipsi sibi taedium opinionis suae attulisse'',
113, 84. j Volckmann Geschichte und Kritik der Wolfschen Prolegomena, Leipzig 18743
J bb Homer, Glasgow 1887, chapter 43 Finsler Homer in der Neuzeit‚ Leipzig 1912,
Homer² 1914, 341—4433 Laurand A propos d‘Homere. Progres et recul de Ia critique,
Paris 1913; Zarncke der Irrgang der Homertorschung seit F. A. Wolf, Festschrift fiir
Ε. Windiseh 1914, 180—187.

