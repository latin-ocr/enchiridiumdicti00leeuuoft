1 22 DE consonis. [ἓ 40

Ab illo inde tempore non fuit periculum ne reviviscerent errores
Spitzneriani. Poterat etiam disputari de optima ratione vetustorum car-
minum edendorum, cum sonum w signo suo indicari alii vetarent, alii
iuberent, aliis parcius aliis manu largiore littera f appingenda videretur;
versus in quibus sonus f neglectus est omnesne essent corrigendi, an
partim, an nulli, hac de re dum disputant philologi, in diversa disces·
serunt, et fortasse nunquam erit tempus quo de omnibus huiuscemodi
quaestionibus idem sentiant omnes. Sed neque quisquam nisi ignarus
hodie in animum inducere sibi potest nullum huius consonae in lingua
Homeri fuisse usum, neque vero existere etiam poterunt qui sono illi
„Aeolico’', tanquam Proteo alicui multiformi, attribuant quicquid insoliti
habet poetarum epicorum dictio vel ars metrica. E subitaneis commentis
et imperitorum tentaminibus evasit nova scientia, quae coli, augeri,
corrigi etiam poterit, non poterit convelli. Tandem surculus excrevit in
arborem.

Bekkeri consilium claris verbis laudavit Cobet, secutus est Christius a.
Fick digamma in iis certe Iliadis et Odysseae partibus excudendum
curavit, quas a poetis Aeolicis compositas esse censebat, Ionicae dialecto
illam consonam abiudicansb; qua de re quid statuendum videatur
exponetur infrac. Alii editores variis argumentis deterreri se passi
sunt quominus in textum reciperent signum insolitum. „Nimirum qua
„sunt homines perversa timiditate et obstinatione, prolixissimos libros
„de digammo orthographicisque rebus perlegere non recusant, sed si
„quis‚ ut fructus aliquis subtilium quaestionum ad nitorem carminum
„restituendum vel impedimenta scribendi removenda redundet, tradita

„verba mutare ausus-est, omnem antiquitatis reverentiam exui clami·
tant”d.

Sed ad ipsam rem veniamus.

Multae voces linguae eius, qua usi sunt poeta iliadis et poeta
Odysseae, a sono w incipiebant. Quem sonum tunc in poetica tantum
dictione etiam vixisse fuere qui putarent; in carminibus quidem vates
fosnov, fs'too, fatiscit, similia cecinisse, domi vero cum suis confabulantes
dixisse οἷκον et ἔτοσ et ἰδεῖν. Sed neque aliunde confirma-ri potest haec
opinio neque ipsis carminibus epicis commendatur. Non enim obsoletis
vocabulis vel vocabulorum figuris referta fuit dictio illorum poetarum,
non fuit difficilis atque fucata, sed simplex et cuivis perspicua. Non-
nulla epitheta audientibus tunc non minus fortasse obscura fuerunt quam

 

1872 sq„ vHartel Hom. Studien III, 1874, Tudeer de dialectorum Graecarum digammo
testimonia inscriptionum 1879, vchrist Proleg. 11. 155—170‚ 1884, alii. a In Iliadis
recensione, 1884. b Odyssea 1883, Ilias 1886. c Pag. 126—128. d vChriet
Proleg. ΙΙ. 150.

