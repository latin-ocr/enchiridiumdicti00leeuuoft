5 40] DE consoms. 121

senile erat ludibrium viri· acuti quidem et sagacis, sed huic operi imparis.

Sic lumini, quod Bentleius accenderat, fumus commentorum inanium
praetendebatur, et is qui post tria lustra quam Heynii Ilias in lucem
est emissa librum spissum de versu heroico conscripsit, Franciscus
Spitznera, cum vera a falsis discernere nesciret, „digamma litte-
„ramb Homero incognitam, hiatum vero usu vetustissimo non inter·
„dictum fuisse‘' statuite, —- quoslibet videlicet hiatus nusquam non
ferendos ratus ideo quod certis quibusdam hexametri sedibus hiatus a
priscis poetis admissos esse senserat. Itaque οἴνου παρόντοσ ὄξοσ ἠράσθη
πιεῖν, et multi cum eo fecerunt. Denuo in re metrica χάοσ ἦν καὶ νὺξ
ἕρεβόσ τε μέλανι sepultum iacebat Bentlei illud „ludibrium”.

‘At magna est vis veritatis; non intereunt semina frigore hiberno
torpentia, sed favonii verni vicem expectant.

Viginti annis post Knightium Iliadem signo J: instructam in lucem
misit Thomas Shaw Brandreth d, mentis acumine Knightio haud inferior
philologus, prudentia autem superior et illius erroribus cautior sactus,
Quae editio sorte iniqua usa non nisi in paucissimorum philologorum
manus pervenite et mox in oblivionem abiitf.

Melius aliquot annis post cessit res Iinmanueli Bekkero, Wolfii
discipulo. Iliadem ante annos quindecim a se editam cum recognosceret
Bekker una cum Odyssea edendam, „digamma reduxit quantum poterat
et licebat”9, sub vitae finem vestigia legens Heynii illius, cui adver-
satus fuerat iuvenis. Et licet non ab omni parte probabilem rationem in

sono f restituendo inierit, -— nihili enim formas ἐφήνδανε, ἐζροργα, alias
excudendas curavit compluresh, - multum tamen est assecutus. In

suas sedes reducta iam erat „Aeolica” illa littera, non relegata in notas
criticas, ut olim ab Heynio; reducta erat e longo exilio a philologo
doctissimo cautissimoque.

Interim comparatio linguarum cognatarum et emendata artis gram-
maticae ratio hunc quoque locum nova luce illustrarunt. Dialecti Graecae
melius innotuerunt ex inscriptionibus sedulo collectis et pervestigatis;
Buttmann, Ahrens, Curtius, alii libros suos scripserunt, de soni autem s

in epicis carminibus usu maxima cura disputarunt Carolus Augustus
Iulius Hoffmanni et mox aliij.

a Anno 1816. b „Litteram” scilicet, quasi arti grammaticae cum litteris et libro-
rum exemplaribus res esset, non cum lingua in ore hominum viventi. Quae haud innocua
est loquendi neglegentia: latet anguis in herba (cf. pag. 124 c). Nam littera digamma —
ut et ceterae litterae — ignota semper fuit hominibus illiteratis plurimis, qui sono f in
dictione sua saepissime utebantur. o Supra pag. 86]). d Όμηρον Ειὶιασ, Londini,
G. Pickering, 1841. e Bekker et Nauck ea usi esse videntur, licet Brandrethii nomen
apud eos non inveniatur. f A. PIatt, Classical Review 1893. 9 Anno 1858.

k A. Leskien de ratione etc. 1866. i Quaest. Hom. ΙΙ, 1848 (volumenIseptimo
anno ante erat editum). j Savelsberg de digammo eiusque immutationibus progr.
aquisgrani 1854 (iterum Berolini 1868), Kn'os de digammo Homerico quaestiones Upsaiae

