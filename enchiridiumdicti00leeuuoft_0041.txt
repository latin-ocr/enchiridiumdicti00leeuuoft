PRAEFATIO. 1 7

et animalium cuncta genera certo aliquo temporis puncto iussu Creatoris
ex inani prodiisse per multa saecula homines crediderunt, donec temporis
in rebus terrestribus mutandis potestas melius est agnita: causas exiguas
per longam saeculorum seriem vigentes lento nisu ea effecisse quae
derepente veluti e chao emicuisse 011m sunt credita; aquae guttas
stillantes, concrescentes, liquescentes montium celsa cacumina delevisse;
bestiolarum tam exiguarum ut nudis oculis ne cerni quidem possint rnul-
titudinem innumeram per aeva infinita succrescentem candidas Britan-
norum rupes et solum Borussicum creasse; sensim autem et pedetentim
plantarum atque animantium varia genera in alias figuras abiisse et
etiamnunc abire. Sic per hominum aetates plurimasa multa verba car-
minum epicorum et figurae praesertim verborum sensim sunt mutatae,
non sponte cantorum vel editorum, non consulto, non violenter, sed
lente et nullo advertente, dum in cantorum potissimum ore hominumque
memoria ea carmina vixerunt et viva voce sunt propagata. Constitit
autem Iliadis Odysseaeque textus ab eo demum tempore quo carminailla
religione a temeritate defendi et legi magis quam audiri sunt coepta.
Exinde ad nostra usque tempora intactus fere mansit.

ΙΙΙ.

Atticis litteris ut exararentur carminum epicorum exemplaria ea,
quae in Attica et in Atheniensium praesertim usum fiebant, ipsa tulit
res· Quo tempore igitur prisca sua litteratura Athenienses utebantur, in
Homeri carminibus sono h suum signum fuit H, oculis autem non
percipiebatur discrimen sonorum η et ε et pseudodiphthongi ει, neque
discrimen quod fuit inter sonos ω et ο et pseudodiphthongum ου, sed
tres illi soni signo Ε, hi signo Ο indicabantur; signa ΗΟΣ igitur, ut
exempla unum et alterum proferantur, id quod ὅσ vel ὥσ vel οῧσ
valebant, signa EN id quod ἐν vel ἦν vel εἰν. consonae non duplica-
bantur; non scribebantur Ψ et Ξ, sed ΦΣ et ΧΣ; soni w signum F
inde a VII0 certe saeculo non scribebatur b.

Sed V0 saeculo litteratura Attica aucta est signis compluribus ex
Ionia receptis, quae etiam inter ceteras Graecorum gentes usurpari
sensim sunt coepta. In publica quidem Atheniensium decreta anno 40312
demum haec signa admissa sunt iubente Archino, sed aliquanto antea
in Attica haud ignota fuisse docet littera secunda Thesei nominis in

 

 

a Centum fere hominum aetates usque ad nostrum saeculum post Homerum prae-
terierunt, triginta usque ad illud tempus quo exemplarium quae ad nos pervenerunt
vetustissima sunt exarata, viginti usque ad aevum Solonis et Pisistratidarum. b ξ 40.

Van Leeuwen. Euchiridium. ’ 2

