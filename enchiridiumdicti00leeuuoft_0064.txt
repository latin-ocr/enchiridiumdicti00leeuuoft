40 PRAEFATIO.

Sed ne aurei huius praecepti parum memores videamur ipsi, finis
disputandi est faciendus Carminum epicorum quanta fuerit vis et
auctoritas in efformandis ingeniis Romanoruma; quantum viguerint
saeculis recentioribus ad nostrum ipsorum usque tempusb; qui poetae
quam feliciter inter Graecos aliisque in gentibus priscum vatem aemulati
et imitati fuerint; qui viri eruditi eius carmina emendatius edere, inter-
pretari, doctrinae luce undique petita illustrare conati fuerint, —— haec
omnia licet dignissima sint quae data opera exponantur, a nobis prae-
termitti nunc oportet. Laudibus autem carmina Homeri hoc 1000 efferre,
nae μόχθοσ περισσόσ hic foret κουφόνουσ τ’ εὐηθία. Nam liber noster
licet iuniorum praesertim philologorum destinatus sit manibus, non tiro·
nibus tamen est scriptus. Non eo utetur nisi qui diutius in vetustis
illis carminibus suerit versatus; quae qui cognoscit, fieri non potest
quin simul amare et admirari discat.

 

 

a J. Tolkiehn de Homeri auctoritate in cotidiana Romanorum vita, Leipzig 1896, suppl.
XXIII Annal. Philol. b G. Finsler Homer in der Neuzeit 1912.

